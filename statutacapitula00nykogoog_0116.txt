-93-

etiam, sub altera tantum specie totum atque integrum Christum, ve-
rumque Sacramentum sumi. Constanter teneo Purgatorium esse, ani·
masque ibidem detentas fidelium suffragiis iuvari3 similiter et San-
etos una cum Christo regnantes venerandos atque invocandos esse,
eosque orationes Deo pro nobis offere, atque eorum reliquias esse
venerandas. Firmissime assero, imagines Christi ae Deiparae semper
Virginis, nec non aliorum Sanctorum habendas et retinendas esse,
atque eis debitum honorem ac venerationem impertiendam. Indul-
gentiarum etiam potestatem a Christo in Ecclesia relictam fuisse,
illarumque usum Christiano populo maxime salutarem esse, affirmo.
Sanctam Catholieam et Apostolicam Romanam Ecclesiam omnium
Ecclesiarum Matrem et Magistram agnosco , Romanoque Pontifici
Beati Petri Apostolorum Principis Successori ac J ESU Christi Vi-
cario veram obedientiam spondeo ae iuro. Caetera item omnia a Sa-
cris Canonibus et Oecumenicis Conciliis, ae praecipue a Sacrosan-
eta Tridentina Synodo tradita, definita et declarata indubitanter reei-
pio atque profiteor. Simulque contraria omnia atque haereses quas·
cunque ab Ecclesia damnatas et reiectas et anathematizatas, ego
pariter damno, reiicio et anathematizo. Hanc veram Catholicam fidem,
extra quam nemo salvus esse potest, quam in praesenti sponte pro-
fiteor et veraciter teneo, eandem integram et inviolatam usque ad
extremum vitae spiritum constantissime (Deo adiuvante) retinere et
confiteri, atque a meis subditis vel illis, quornm cura ad me in mu·
nere meo spectabit, teneri, doceri et praedicari, quantum in me erit,
curaturum ego idem N. spondeo, voveo ac iuro. Sic me Deus ad·
iuvet et haec Sancta Dei Evangelia.

Volumus autem, quod praesentes literae in Cancellaria Nostra
Apostolica de more legantur, et ut omnibus facilius pateantur, in eius
quinterno describantur ac etiam imprimantur. Nulli ergo omnino homi-
num liceat hanc paginam nostrae voluntatis et mandati infringere, vel
ei ausu temerario contraire. Si quis antem hoc attentare praesumpserit,
indignationem omnipotentis DEI ac Beatorum Petri et Pauli Apostolo-
rum eius se noverit incursurum. Datum Romae apud Sanctum Petrum.
Anno Incarnationis Dominicae Millesimo Quingentesimo Sexagesimo
quarto, Idibus Novembris, Pontificatus Nostri Anno quinto.

Cardinalis Caesius
Glorierius.

