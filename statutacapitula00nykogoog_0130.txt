-107—

herent in exequendis novis impetrationibus Apostolicis , quae prae-
dicto Indulto Apostolico temporibus felicis recordationis Leonis X
et Clementis VH Romanorum Pontificum, instante piae memoriae Si·-
gismundo Primo Poloniae Rege, obtent0, adversari viderentur. Hac
igitur protestatione facta, concordibus votis futuris temporibus obser-
vandum decreverunt: Quotiescunque impetrationes Apostolicae super
recipiendo aliquo in Praelatum seu Canonicum cracoviensem, vel
alii quicunque processus ex Curia Romana aut aliunde etiam a de-
legatis apostolicis in Capitulo producti et intimati fuerint, requirere-
turque, ut ad executionem literarum eiusmodi Venerabile Capitulum
procederet, tunc matura deliberatione facta, si literae, de quarum exe-
cutione tractabitur, praefatum antiquum Indultum Apostolicam ener-
vare, ac illi et Statutis Regni quocunque modo adversari videbun-
tur, non per modum reiectionis, scd instruendae Sedis Apostolicae
causa, ut omnibus exorbitantiis et scandalis, quae inde exoriri pos-
sint, occurretur, per modum seu in forma supplicationis negotium
tale ad Sanctam Sedem Apostolicam pro interpretatione remittendum
censuerunt, cuius superioritatem quemadmodum Venerabile Capitulum
libenter agnoscit, ita ipsius mandata exequi semper est paratum.
Caeterum in eventum remissionis praefatae Reverendissimus Dominus
noster Loci Ordinarius pro tempore existens, tam et is cui de be-
neficio ecclesiastico, de quo tractabitur, authoritate ordinaria modo
praemisso provisum fuerit, operam et impensam omnem praestabunt
in Curia Romana, et causam praenominatae remissionis nomine Ca—
pituli per Plenipotentes idoneos promovebunt et explicabunt, ut in
omnibus et per omnia hac in parte Venerabilis Capituli Cracovien-
sis indemnitati consulatur. Quod quidem praesens Venerabilis Capituli
cracoviensis Decretum in omnibus punctis Reverendissimus Dominus
Franciscus Krasinski Episccpus Cracoviensis feliciter modernus, se
servaturum et pro tempore existentes Successores suos Episcopus
Cracovienses sanctissime et inviolabiliter servaturos promisit, ac Or-
dinationem huiusmodi ordinaria authoritate approbandam duxit et

approbavit.

