latum aut Canonicum ad reponendam et in manus eorundem Procu-
ratorum exsolvendam decem Marcarum pecuniae monetae et numeri

polonicalis poenam, quam succubuit ob intermissam per eum, uti ·

moris est, quinque Missarum ad Altare maius celebrationem, citare,
eumque ad satisfaciendum sine omni dilatione authoritate capitulari
eogere debebunt. Ex quibus quidem decem Marcis quinque thesauro
Mensae capitularis (loco earum quae ex eodem thesaure, uti prae-
missum est, expositae fuerint) inferrent, reliquas vero quinque Mar·
cas pro luminaribus Ecclesiae convertent. Quod si in hac decem
Marcarum summa exsolvenda iidem Canonici modo suprascripto per
Capitulum in termino condemnati, remissi aut contumaces fuerint,
tunc carere debebunt distributionibus quotidianis, optione etiam et
provisione Villarum praestimonialium et Domorum canonicalium, sed
et censuris ecclesiasticis, praesertim vero hi, qui adhuc in sacris non
essent, arbitrio Capituli ad id compelli poterint, usque ad plenariam
poenae suprascriptae decem Marcarum exsolutionem. Si vero ex re-
sidentibus aliquis Praelatorum vel Canonicorum onus praefati extra-
ordinarii turni per se vel per alium Fratrem non expleverit aut ex-
plere contempserit, arbitrio Capituli aliquot septimanarum distribu-
tionibus quotidianis carere debebit. Procurator vero generalis Capi·
tuli pro sua conscientia super his omnibus et singulis diligentissime
superintendat, ne in posterum ullae negligentiae in decantandis Mis-
sis canonicalibus ad Altare maius committantur. Quae quidem omnia
et singula in praesenti Decreto expressa praefati Reverendi Domini
Capitulum robur perpetuae firmitatis habere voluerunt, et pro con-
· firmatione illius ad Reverendissimum Dominum Loci Ordinarium no-
strum nunc in Bozecin commorantem remittentes, et postquam con·
firmatum fuerit, in Codicem Statutorum Ecclesiae referendum et
inscribendum mandaverunt.

Ex Protocollo Actorum Venerabilis Capituli Ecclesiae Cathe·
dralis Cracoviensis descriptum. Valentinus Brzostowski Notarius.

Nos itaque praenominatus Episcopus praeinsertum Statutum uti
iustum et legitimum esse perspicientes, in illud ac si ipsi praesen-
tes in Capitulo generali, de quo in memorato Statuto facta est men-
tio, interfuissemus, libenter consentimus, ipsumque authoritate nostra
ordinaria approbamus et confirmamus, decernentes, ut vim et robur
perpetuae firmitatis obtineat- In cuius rei fidem et evidens testimo-

