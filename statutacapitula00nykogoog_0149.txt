-— 126-

alicui cuiusvis dignitatis, authoritatis et praeeminentiae personae in
usus seu actus quosvis profanos saeculares, quantumvis celebres, con-
cedantur, unanimibus suis votis et sententiis decreverunt et concluse-
runt, Dominisque Vicecustodibus Ecclesiae huius per Dominum Pro-
curatorem snum generalem capitularem serio interdixerunt ac inhi-
buerunt.

CXLV.

Tempus vacationis praestimoniorum a ιΙΙο mortis Praelati compu-
tandum. Anno Domini 1583. Die Veneris 17 lunii.

Postquam in hodierno Capitulo suo ordinario a Dominis Pro-
curatoribus suis capitularibus intellexissent Reverendi Domini Capi-
tulares de et super termino ad faciendam distributionem et optionem
Villae praestimonialis Viciaze‚ nec non Domus canonicalis et horti
capitularis, morte olim Reverendi Zbignci Ziolkowski Canonici Cra-
coviensis, praestimonii Domus ac horti praedicti ultimi ac immediati
possessoris, iam per unum integrum mensem a die mortis ipsius com-
putando, vacantium, citatione generali in vim Cridae praemissa et
publicata, praefixo et assignato, informationemque accepissent, termi-
num· hunc non ad diem hodiernam, uti fieri debuit, verum ad pro-
xime futuram diem capitularem, alias feriam sextam, quae erit dies
23 huius Mensis, incidere, idque factum esse quodam errore contra
dispositionem Statuti super faciendis optionibus praestimoniorum va-
catione quovis modo occurrentium, editi, quod disponit, vacationem
praestimonii aut domus, tum et spatium mensis a die mortis Domini
Praelati seu Canonici computare debere, propter quam longiorem
protractionem huiusmodi termini cura oeconomica in praestimonio
huiusmodi negligitur et labores sub hoc tempus pernecessarii per
diuturniorem vacationem intermittuntur, Reverendi Domini Capitula-
res itaque re eiusmodi bene et mature considerata, deliberationeque
inter se longiori super hoc praehabita, computationeque dierum va-
cationis praedicti praestimonii Domus ac horti a die mortis olim me-
morati Reverendi Zbignei Ziolkowski facta, compererunt terminum op-
, tionis ad diem hodiernam legitime incidisse, sed minus cauta qua-
dam consideratione et temporis supputatione longius ad futuram fe-
riam sextam protractum esse. Providentes in futura tempora, ne cura

