-- 139—-

CLIII.
lurum correctio fraterna servanda. Anno Domini 1589. Die 12 Hali.

Correctio fraterna quamvis omnibus in universum Christianis lege
Evangelica sit demandata, eius tamen observatio inter personas spi-
rituales luci et soli a Domino comparatas eo studiosius observari de-
bet, quo arctiori charitatis et pietatis nexu in unam fraternitatem
coniunctae sunt. Cum igitur in isto Capitulari Collegio illius modus
hucusque utcunque observatus, non tam correctionis morum for-
mulam saperet, quam inquisitionis cuiusdam de Catholicae Religionis
integritate, quae nunc per generalem fidei professionem circa insti·-
tutionem et receptionem ad eandem Ecclesiam multo commodius per-
fici solet: ideo Reverendi Domini Capitulares de unanimi consensu
vigore praesentis generalis Capituli, eam correctionis normam per-
petuo deinceps duraturam innovant et reformant in hunc qui sequi-
tur modum. Singulis Annis in Capitulo S. Stanislai in Maio gene-
rali concordibus suffragiis Dominorum Capitularium debent eligi duo
ex gremio eiusdem Capituli Praelati vel Canonici, doctrina, pietate
et prudentia praestantes, qui vicem quasi Censorum vel Monitorum
nomine totius generalis Capituli toto illo anno sustinebunt. Cum ergo
contigerit aliquem ex Fratribus de alterius Fratris vita, moribus et
conversatione aliquid sinistri cognoscere, non ex levi et vano aliquo
rumore, suspicione vel maligna obtrectatione , quae potius iu lingua
detractorum et in auribus prurientibus statim est extinguendum, sed
ex firmis et probabilibus rationibus et evidentibus, testimonioque au-
thorum, quos nominare tute possit, illud totum quod audivit, debet
alteri ex praedictis deputatis fideliter exponere, qui vicissim nacta
opportunitate et servata charitate et suavitate, eadem qua accepit
fide, illud ipsum Fratri, quem talis fama tangit, referret. Qui quidem
si est conscius facti, non debet illud in maiorem sui perniciem ne-
gare, sed humiliter fateri, atque admonitionem, correctionem et in-
structionem fraternam ad emendationem grato animo suscipiat. Quod
si innocenter delatus est, tenebit tam falsam illam opinionem ex ani-
mis illorum , per quos diffamatus est, prudenter, caute et placide
amovere. Si vero Monitori rebellis hoc facere contempserit vel ne·
glexerit, adhibebit ille alterum Collegam suum, ut denuo ab utroque

