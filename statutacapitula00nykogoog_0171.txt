-148—

et iuramenta deputati a turno ordinario liberi pronuntiari debent.
Quod si vero interea temporis aliquis casus emerserit, et antequam
generale Capitulum fuerit , alios ad alias granities proficisci opus
fuerit, utrique ex ordine deputati turnum suum absolvere debent, et
in generali proximo Capitulo , ut a suis turnis ordinariis liberi sint
et pronuntientur, se liberos fore postulare debebunt et tenebuntur.

CLXVI.

Reliquiae et res pretiosiores quomodo servandae et Vicecustodibus
ad custodiam tradendae. Anno Domini 1594. Die Martis 8 Februarii.

Inter alia per Illustrissimum et Reverendissimum Dominum pro·
posita, hoc etiam peculiare fuit, ut Reliquiae Ecclesiae huius, Cruces,
Calices et quidquid est thesauri, in diligenti custodia et clausura
conservetur et habeatur; Reverendi Domini Capitulum cum saepe
alias tum et in praesenti generali Capitulo per Reverendissimum
Dominum admoniti, propter varios casus et pericula emergentia, de
diligenti custodia Reliquiarum et asservatione thesauri, matura deli-
beratione ct diligenti consilio intra se praehabit0, talem Ordinatio-
nem in futurum et perpetuo observandam fecerunt et sanxerunt. In-
primis quia in eadem Ecclesia Catbedrali suut Reliquiae, Cruces, Ca·
lices, aliaque ornamenta in auro et argento maioris momenti et quo·
rum rarus fit in Ecclesia usus, ideo asservationem eorum et custo·
diam in loco aliquo secretiori et tuto Seniori Praelato, Procuratori
pro tempore existenti, Custodi et nni ex Vicecustodibus sub tribus
clausuris, sei-aculis et tribus clavibus committendam esse duxerunt,
prout praesenti Decreto commiserunt. Res vero minutiores, quarum
frequens fit in Ecclesia usus, singulis descriptis et regestratis, solis
Vicecustodibus earum custodiam et asservationem committendam esse
putaverunt, prout commiserunt, ita tamen, ut iidem Vicecustodes pro
tempore existentes singula ad servandum sibi commissa et concre-
dita diligenter et fideliter custodiant et servent, et quotiescunque
per Capitulum requisiti fuerint, iuxta Regestrum sibi datum, de om·
nibus et singulis apparatibus et ornamentis Ecclesiae rationem suf-

ficientem sub poena a Capitulo imponenda faciant et semper sint
facere parati et adstricti.

