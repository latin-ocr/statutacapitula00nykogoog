—247—

Habet Vicecantorem, qui in intonatione antiphonarum etin choro
regendo, accentuque moderando, eius partes implet. In eius absentia
alium quemcunque poterit substituere.

R. D. Custos seu Thesaurarius, sextus in Ecclesia Cracoviensi
Praelatus, habet curam„ sacrorum vasorum et vestimentorum, lumi-
narium, item panis et vini, ut a Capitulo pro necessitate suppedi-
tentur3 et quamvis Venerabile Capitulum Vicecustodes duos eligat,
qui haec onera eius loco implent: tamen ille pro onere suo debet
cum Procuratore Capituli singulis Quatuor temporibus visitare the·
sauram, videre quae sint reparanda, mundanda etc.

Habet iurisdictionem in Sanctuarios‚ qui ut tonsuram clerica-
lem et habitum a laicis diversum deferant, curabit. ’

Omnes in universum Praelati et Canonici‚ quia sunt luminaria
Dioecesis et Senatus Ecclesiae, in primis residentiae suae annis
iura et libertates Ecclesiae diligenter evolvant: quod etiam ex Sta-
tuto, primo Generalis Capituli die facere tenentur3 orationibus, sa-
crificiis et aliis piis exercitiis vacent, ut sint in aedificationem reli-
quo Clero, et omni populo non ‘in destructionem.

Non dubitamus, omnes et singulos Horas canonicas attente et
devote e Breviario Romano recitaturos, cum ad hoc electi sint, ut
pro populo orent: et qui non orant, fructus amittunt illius diei, ra·
tione Matutini mediam partem, ratione aliarum Horarum divinarum
omnium mediam partem, ratione singularum Horarum diurnarum sex-
tam partem, ut est in Constitutione Concilii Lateranensis et Bulla
Pii V.

Hortamur omnes et singulos, ut saltem diebus dominicis et
festis solennibus, si autem habuerint obligationem, tam frequenter
ut suo muneri satisfaciant, Missas celebrent, quemadmodum vult
Concilium Tridentinum (Ses. 23. Cap. 14. dc refer).

In quibus orantes et sacraficantes officiis, ut cum maiori sua,
populi et mortuorum utilitate versentur, nullus sibi conscius mortalis
peccati, quantumvis sibi contritus videatur, absque praemissa sacra-
mentali confessione celebret,. modo non desit copia confessoris et
necessitas celebrandi non urgeat, ut est in Concilio Tridentino
(Sos. 13. Cap. 7).

Optandum autem esset, ut octavo quoque die confessionem pec-
catorum faciant. ’

