DECRETA

PETRI TYLICKI EPISCOPI CRACOVIENSIS
cracoviae, die 14 Aprilis 1612.

ὀι-*σαν*- --— -υ

Petrus Tylicki Dei et Apostolicae Sedis gratia Episcopus Cra-
covicnsis , Dux Severiensis etc. Reverendis Dominis Praelatis ct
Canonicis, totique Capitulo Ecclesiae nostrae Cathcdralis Cracovien-
sis, Fratribus in Christo charissimis, Christi Iesu gratiam et pacem.

Pastoralem provinciam gerentes quasi super specula in Domo
Dei constituti, omnibus quidem Ecclesiis nostrae solicitudini adscri-
ptis, quoad infirmitate circumdati possumne, Visitationis ministerium
impendere satagimus3 ei vcro, inter quam et nos superna dispositione
Ecclesiastioi coniugii nexus intercedit, adeo vigilantiam nostram Epi-
scopalem devinctam recognoscimus, ut idem in ea nos facere debere
censeamus, quod olim Mosi Dominus faciendum praecepit, ut vide-
licet eius omnes rationes sinu nostro complectamur, sicuti nutrix
infantem portat. Quod officii nostri munus cum nuper Collegium ve-
strum visitando exolverimus, quod ad explendas vocationis vestrae
partes pertinere iudicavimus, praesenti scriptura complectimur vos
in Domino hortantes, ut quo altiorem gradum in Ecclesia Dei prae
aliis in sortem Domini vocatis, sortiti estis, tanto acrius et fiden-
tius contendatis, ut amplioribus divinae gratiae praesidiis per bona
opera cumulati, facem ad pietatis Christianae officia cunctis prae·
feratis.

