-- 268 -

faciant, et Capitulum non praestet consensum , alias utrumque sit irritum et
invalidum; parochialium tamen ecclesiarum necessitas excipitur.

Licet antiquorum praedecessorum nostrorum. (Stat. XXXIV).

Item, Episcopus in oppidis et villis episcopalibus antiquis advocatias et
scoltetias non erigat, nec ad eum devolutas vel per aliarum providentiam et
liberalitatem, nulli conferat vel vendat. Capitulum nullum praestet consensum
quodsi praestiterit, decernitur non valere.

Antiqua et commendatione digna. (Stat. XXXV).

ltsm, quilibet in Episcopum cracoviensem electus aut promotus teneatur
specialiter iurare, ut castra Ecclesiae non committat, nisi Praelatis et Canonicis
Cracoviensibus, qui ea non teneantur alteri, mandante Episcopo, nisi Praelato
aut Canonico cracoviensi dimittere. Et subnectitur forma iuramenti.

Veteri abusu et consuetudine. (Stat. XXXVI).

Aboletur vetus consuetudo et abusus, et prohibetur, ne Praelati et Cano-
nici, caeterique ministri, indumenta sacerdotalia, passionem Christi repraesen-
tantia, dum rem sacram peragant, velare almuciis presumant.

Grandi decedentium ecclesiasticarum. (Stat. XXXVII).

Quilibet PraelatuS, Canonicus‚ altarista, plebauuS, vicarius et quocunque titulo
beneficiatus, curatus et non curatus, in universa Dioecesi CracoVIensi‚ si moritur in
primis tribus mensibus anni, incipiendo annum a Circumcisione Domini, habet
quartam partem omnium introituum, iuxta verum valorem suorum beneficiorum,
sed successori frumenta aestivalia ad seminandum praedium relinquat. Si in se·
cundis tribus mensibus, habet medietatem. Si in tertiis tribus mensibuS, ha-
bet tres partes omnium introituum, iuxta verum valorem, frumentis hyemali-

bus ad quantitatem praedii non seminati successori relictis. Si in residuis. tri- . Ῑ

bus mensibus, habet totum.

Salutaris doctrina. (Stat. XXXVIII).

Capitulis generalibus finitis, Vigiliae novem Lectionum de vespere, et Missa
defunctorum mane, quibus omnes praesentes Praelati et Canonici interesse te-
neantur, pro animabus omnium defunctorum Praelatorum et Canonicorum de-
bent cantari, detractantes venire in duodecim grossis latis Pragensibus puniri,
pro quibus solvendis debent censui-ari , et si restiterint, carere debent omni
promotione vitae suae. Tunc etiam Missa pro peccatis debet peragi. Et pro lu·
minaribus quilibet Praelatus et Canonicus, in quolibet Capitulo generali praesens,
tres grossos bohemicales teneatur contribuere, de quibus procuratores tenentur
facere rationem. Interessentes praemiantur sex grossis. Procurator potest dare
licentiam a Vigiliis.

