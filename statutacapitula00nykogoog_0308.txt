-285—

De testamentis per Praelatos et Canonicos faciendis (Statut.
XIV), ubi specialiter praecipit, ut post Intestatos omnium derelictorum in
praestimoniis, fundis et domibus, conficiat Inventarium Procurator Capituli, de
iis tamen non arbitrarie, sed secundum beneplacitum generalis Capituli dispo-

nat, quod idem explicatius habetur in Statuto de tribus Missis (XXXIX).

De, distributionibus quotidianis inter residentes per·
sonaliter penes Ecclesiam faciendis (Statut. XXVI), ubi exprimi-
tur motivum et prima institutio talium distributionum, conversis tunc, Anno
videlicet 1399, villis praestimonialibus ad massam communem pro eisdem di·
stributionibus. Ibidemque ordinatur, quod quicunque de eiusmodi distributio-
nibus participare voluerit, debeat die, qua l'rocessio aliqua intra vel extra
ecclesiam peragatur, eidem intervenire, summam Missam in stallo stando au-
dire, vel per se eam in eadem ecclesia legere, nisi forte tunc, quominus hoc
faciat, gravi aliquo eiusdem Cathedralis Ecclesiae negotio impeditus sit, aut

infirmitate notabili corporis laboret: de eiusmodi tamen infirmitate vel impe· .

dimento debeat Procuratorem Capituli avisare.

Huic eidem Statuto de personaliter residentibus, habentur affinia duo
alia Statuta (LXX et LXXI), in quorum primo superadditur extraordinaria di-
stributio per duos grossos inter praesentes in Capitulis partialibus; in altero
obligatur Procurator sub rigore iurati statuti, reditus pro distributionibus alio
non convertere.

Ac tandem (CCXIV et CCXVI) et superius (OLX1)' praefatorum trium
statutorum habetur confirmatio et extensio per trina generalis Capituli Decreta,
obligantia Capitulares distributionibus gaudere volentes ad interesse-utiam non
tantum diebus festis et Dominicis per annum, sed etiam ferialibus in Quadra·
gesima, Processionibus, ConcionibuS, Missis cantatis et Vesperis solennibus.
Successu temporis post Tribunalis Regni erectionem, eaedem distributiones
originaliter tantum pro actu residentibus penes ecclesiam institutae, etiam De-
pntatis ad Tribunal Regni concessae sunt per Statuta seu potius Decreta gene-
ralium Capitulorum (CLI et CLII), idque nou solum quamdiu in Tribunali
officium suum fecerint, sed etiam una septimana proficiscentibus Petricoviam
vel Lublinum, altera redeuntibus Inde post limitationeS, sive ordinarias„ sive
extraordinarias. Elapsa tamen septimana post limitationem, nisi eorum quis
redierit Cracoviam, dari ei prohibentur; quanquam haec prohibitio successive,
Anno videlieet 1609, per aliud Statutum (CCXII) relaxata est quoad limita-
tiones ordiuarias, non tamen extraordinarias.

Denique eaedem distributiones per Statuta (LXIV, XCVI et CLX) con-
cessae quoque sunt Deputatis ad quaelibet negotia Capituli et Ecclesiae Cathe-
dralis, quamdiu ea tractaverint, habita temporis profectionis et reditus ratione.

Ad eandem materiam distributionum spectat, quod in Statuto de compen-
satione conditionum melioratarum in praestimoniis et lapideis (Statut. XL), ad
calcem additur de Anniversariis, nimirum, quod non interessentes eis, excepta

