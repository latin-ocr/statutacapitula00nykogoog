—288 -—-

de Procurator-ibus constituendis, Statutum est et aliud (CIV) de iisdem maioris
importantiae, quod statim in actu installationis stringit Neoinstallandos, ut
probata nobilitate, solutisque Cappalibus, teneantur ante omnia, aliquem vel
aliquos ex praesentibus et circa ecclesiam residentibus capitularibus, in Procu- ·
ratorem suum constituere, qui in illorum absentia, onus in se suscipiat omnia
munia ad Altare explere, oneraque et debita, 'quoties eorum solutio inciderit,
mensae capitulari, aut quorum intererit, punctnaliter solvere; alias ad installa-
tionem admitti non debent.

De solutione taxarum ex lapideis (Statut. LVIII). Talem taxam
domus suae si quis solvere neglexerit, per praesens statutum privari ea iu·
betur, et alterius cuiusvis optionis incapax declaratur. Quodipsum confirmatur
posterioribus Statutis (O et CIX). Imo Statutum his posterius (CXIII), tria
praefata Statuta corrigens, correctionemque suam in posterum non immutan-
dam, iuramento praesentium tunc in Capitulo firmans, Anno 1565, ex validis
rationibus constituit, ut nulli in possessionem aliqua lapidea conferatur, nisi
prius et ante omnia taxam illius ad manus Procuratoris solvat.

De faciendis rationibus per Vicecustodes supellecti-
lis Sacristiae (Statut. LXIII), ordinanS, ut Deputati capitulares ad calcu-
lum singulis anniS, absoluto calculo redituum Capituli et fundationum, Procn-
ratoreque novo constitut0, vel priore confirmato, descendant sequenti die cum
praefatis Procuratoribus ad Sacristiam, ibique rationem a Vicecustodibus uni--
versae supellectilis ecclesiasticae excipiant.

De non procurandis instantiis pro obtinendo praesti-
monio, villa, dome, Altaria, Vinaria, Mansionaria, Psal-
teria etc. (Statut. LXVI). Hoc Statutum conditum est A‘nno 1437, occasione
tali, quod saepe contingebat propter eiusmodi instantias Regum, Principum et
aliarum magni nominis personarum, personas immeritas meritis praeferri, et
laudabiles consuetudines Ecclesiae turbari3 quibus inconvenientiis obviando, olim
Illustrissimus gloriosae memoriae Sbigneus Episcopus Cracoviensis, communi-
cato consilio cum Capitulo, statuit: ut eiusmodi procurantes instantias, etiamsi
eaedem instantiae colorem proprii motus haberent, reddantur ipso facto pro
illa vice inhabiles ad obtinendam domum, villam vel aliud quodvis beneficium,
pro quo obtinendo procuravit sibi intercessores.

De providenda lampade in medio choro de villa Borkow
(Statut. LXIX). Hoc Statutum nullibi reperitur abrogatum: credibile est, execu-
tionem eius intermissam per incuriam Viceprocuratorum negligentiam ea vindi· -
care a Regente buius praestimonii.

